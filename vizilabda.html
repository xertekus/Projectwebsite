<!DOCTYPE html>
<html>
  <head>
   <title>Tóth Sándor</title>
    <meta charset="utf-8">
   
  </head>
<div id="tartalom">
<body bgcolor="Grey">
  <div id="main">
    <div id="menu">
   <div style='margin-left:120px;position:relative;text-align:center;padding-top:15px;'>
      </div>
  <div id="fb-root"></div>
  </div>  
    <table id="container" border="0" cellpadding="0" cellspacing="0"><tr>
    <td id="left_side">      
     <div style="width:206px;border:1px solid #d5d5d5;background-color:#fbfbfb;padding:6px;">
     <table width="206" border="0" cellspacing="0" cellpadding="0" align="center" class="mtext">
      <tr>
        <td align="left" class="nulmod">
        <table width='100%'>     <tr ><td><p style="margin:0px;padding:0px;" class="first_letter"><a style="color:#4e4e4e;" href="xertekus.github.io/index2.html">Vissza</a></p>
         </table></td>
      </tr>
    </table>
    </div>
<hr>
<p><b>A vízilabda vagy régebbi elnevezéssel vízipóló olyan labdajáték, melyet két, 7–7 fős csapat (hat mezőnyjátékos + egy kapus) vív egymás ellen egy medencében.</b></p>
<h2><br></h2>
<h2>A játék lényege</h2>
<p>A mérkőzésen részt vevő csapatban a FINA által hozott szabály szerint, összesen 13 (korábban 14) játékos lehet, a medencében egyszerre azonban hét játékos lehet. A medencetérben a két vízilabdacsapat (2×13 játékos), a két csapat edzője (esetenként egy segédedző), egy vagy két bíró, a meccsre felügyelő bizottság (titkár stb.), egy orvos és a csapatok saját masszőrje tartózkodhat. Nagyobb meccseken a sajtó képviselői is itt lehetnek, amennyiben a mérkőzést nem zavarják. A segédedzőnek a kispad mellett kell helyet foglalnia, míg az edző a félpályát jelző fehér vonalig elmehet. A vízilabda-mérkőzésen résztvevők hét poszton játszhatnak: kapus, center, bekk, kapás szélső, kapás hátsó, rosszkéz szélső, rosszkéz hátsó. Az általános forma, amelybe a játékosok felállnak, a patkó alakzat. A védekező játékosoknak célszerű, de nem kötelező a kapunak háttal és a kapuhoz közelebb felfeküdve elhelyezkedniük. A vízilabda összetett sportág, főleg a futball, az úszás, a kosárlabda, a röplabda, a jéglabda és a jégkorong elemeiből épül fel, ezek ötvözete. Egy jó vízilabda-játékos erős, mint egy hokijátékos, pontosan dob vagy továbbít, mint egy kosaras vagy röplabdás, kiváló az állóképessége, akár egy hosszútávúszónak, és remek a taktikai érzéke, akár egy sakkozónak. Magyarországon napjaink egyik sikersportága..</p>
<h3>Alapszabályok</h3>
<ul><li><b>Sapkák:</b> A hazai csapat általában <b>fehér</b>, míg a vendégcsapat játékosai <b>kék</b> sapkában játszanak. A kapusoknak piros sapkát kell viselniük.</li>
<li><b> A játékidő:</b> Egy meccs <b>32 perc tiszta játékidő</b> (vagyis az óra áll, ha a játék áll), melyet 4×8 perces negyedekre osztanak. Az 1-2., illetve a 3-4. negyed között <b>2 perc</b> szünetet, a 2-3. negyed között (félidőben) <b>5 perc</b> szünetet kell tartani. Minden negyed kezdetén a pálya közepén, a labdatartóban elhelyezett labdáért a játékvezető sípjelére az alapvonaltól úsznak fel a csapatok. Ha a medencében nincs „kosár” (amibe a labdát helyezik kezdéskor), akkor a zsűriasztal felőli játékvezető a medence szélén dobja be a labdát.</li>
<li><b>Támadóidő:</b> Egy csapatnak <b>30 másodperce</b> van arra, hogy támadjon. Ha ez lejár kapura lövés nélkül, automatikusan a másik együttes következik. A támadóidő mérése akkor indulhat újra, ha a támadó csapat ellövi a labdát, az pedig szögletre, vagy az ellenfél kapusának érintése után az oldalkötélen túlra száll, vagy visszapattan a támadó csapathoz. Kiállítás vagy ötméteres megítélése esetén szintén újraindul a támadóidő, így egy-egy akció akár 1–1,5 percig is eltarthat (néha tovább is).</li>
<li><b>Labdaérintés:</b> A labdát a test bármely részével meg szabad érinteni. Csupán két tiltás van: két kézzel egyszerre (kivéve a kapusokat az 5 méteres vonalon belül), illetve ökölbe szorított kézzel <i>tilos</i> beleérni (kivéve a kapusokat az 5 méteres vonalon belül), tehát a fejjel, lábbal vagy más testrésszel szerzett gól ugyanúgy érvényes, ha nem előzte meg szabálytalanság a találatot.</li>
<li><b>Gól:</b> Gólt dobni akcióból bárhonnan, illetve rögzített helyzetben kapuskidobásból vagy 5 méteren kívülről megítélt szabaddobásból közvetlenül lehet, míg sarokdobásból (szöglet), oldalbedobásból és 5 méteren belül megítélt szabaddobásból nem. Ezen esetekben legalább egy csapattárs beleérése is szükséges, az ellenfél játékosa – a kapus sem – nem számít (ez utóbbi futballban a közvetett szabadrúgásnak felel meg). Az érvényes gólt kapott csapat középkezdésből indul.</li>
<li><b>Büntető:</b> A gólvonaltól mért 5 méteres sávon belül elkövetett minden olyan szabálytalanságért büntető jár, amely közvetlen gólhelyzetet akadályozott meg, de 5 méterest a pálya bármely részén elkövetett brutalitás miatt is ítélhet a játékvezető és végleg cserével kiküldheti a vétkes játékost. Ez esetben a támadó csapat egyik tagja a kapuval szemben, a pálya szélein jelölt 5 méteres vonal mentén helyezkedik el és onnan lőheti a büntetőt, míg a mezőny többi tagjai (kivéve a védekező csapat kapusát, aki a kapuban van) ezen a vonalon kívül várakoznak. A büntető dobást egyből el kell lőni, nem szabad a labdát lóbálni.</li>
<li><b>Kiállítás</b>: A kiállított játékosnak a piros kötéllel körbe vett zónába kell úsznia. A kötelet nem lehet lenyomni és csak úgy lehet visszajönni, hogy átbújik alatta (a piros kötél alatt). Akkor állhat vissza a játékba a kiállított, ha a 20 másodperc tiszta játékidő eltelt (és mutatják a bírók vagy a zsűriasztalról,hogy visszajöhet) vagy gól esik, vagy a saját csapata megszerzi a labdát, vagy a saját csapata javára szabaddobást, vagy kapuskidobást ítélnek.</li>
<li><b>A támadóidő és a tiszta játékidő hossza változó:</b>
<ul><li>"Nemzetközi Úszószövetség">FINA világliga meccseken: <b>32 perc</b> tiszta játékidő, 4×8 perces negyedekre osztva.</li>
<li>Olimpia: <b>32 perc</b> tiszta játékidő, 4×8 perces negyedekre osztva, (csak itt) 30 mp-es támadóidő.</li>
<li>Nemzeti liga és nemzetközi kupa meccseken: <b>32 perc</b> tiszta játékidő, 4×8 perc.</li>
<li><i>Egyetemi liga</i>
<ul><li>végzősök: <b>28 perc</b> tiszta játékidő, 4×7 perc.</li>
<li>hallgatók: <b>24 perc</b> tiszta játékidő, 4×6 perc.</li>
<li>elsőévesek: <b>20 perc</b> tiszta játékidő, 4×5 perces negyedekre osztva.</li></ul></li></ul></li></ul>
<div class="kiemeles fright">
<h4>A medence?</h4>
 <p>A játéktér méretei nincsenek pontosan meghatározva. A gólvonalak közötti távolság 20–30 méter, míg a játéktér szélessége 10 és 20 méter között változhat. A víz mélysége általában 180-210 centiméter (ideális esetben), míg a víz hőmérséklete 17 és 26°C között változhat. 17 °C alatti vízben a csapatok nem kötelezhetők a kiírt mérkőzés lejátszására.</p>
</div>
<span class="break fs1">&nbsp;</span>
<h3>Eszközök és jelzések</h3>
<p>Jelzések: A játéktér mindkét oldalán jól láthatóan bóják jelölik a kapuvonalat (fehér bója), az ettől mért 2 méteres vonalat (piros bója), (ezen belül van a kapus védett területe, ahol támadó csak akkor tartózkodhat, ha a labda már bent van) és az 5 méteres (sárga bója), (büntető) vonalat, valamint a pálya felezővonalát (szintén fehér bója). A játéktér határa a kapuvonal mögött 30 cm-rel húzódik. A medence két sarkában, vagy a kapuk mögött, de a vízből a támadó csapat által jól látható helyen vannak elhelyezve a támadóidőt jelző órák.

Ha egy támadó játékos a 2 méteres vonalon belülre kerül úgy, hogy a labda nincs azon a sávon belül, az lesnek minősül, és a védekező csapatot illeti a játékszer.

A kapuk fából vagy fémből készülnek, melyeket a játéktér két végén – az oldalvonalaktól egyenlő távolságra – szilárdan rögzítenek úgy, hogy azok a medence végétől és mindenféle akadálytól legalább 30 cm távolságra állnak.

A kapufák közötti távolság 3 méter, a kapu magassága 90 cm, feltéve, hogy a víz mélysége több, mint 150 cm. Ha ennél alacsonyabb, akkor a kapu magassága a medence fenekétől számítva 240 cm.

A labda kerülete férfi mérkőzéseken 68 és 71 cm között, női mérkőzéseken 65 és 67 cm között változhat, vízhatlan, recés felületű és zsiradékmentes. Súlya 400 és 450 gramm közötti.</p>
</div>
</div>
</body>
</html>
