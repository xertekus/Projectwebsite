<!DOCTYPE html>
<html>
  <head>
   <title>Tóth Sándor</title>
    <meta charset="utf-8">
   
  </head>
<div id="tartalom">
<body bgcolor="Grey">
  <div id="main">
    <div id="menu">
   <div style='margin-left:120px;position:relative;text-align:center;padding-top:15px;'>
      </div>
  <div id="fb-root"></div>
  </div>  
    <table id="container" border="0" cellpadding="0" cellspacing="0"><tr>
    <td id="left_side">      
     <div style="width:206px;border:1px solid #d5d5d5;background-color:#fbfbfb;padding:6px;">
     <table width="206" border="0" cellspacing="0" cellpadding="0" align="center" class="mtext">
      <tr>
        <td align="left" class="nulmod">
        <table width='100%'>     <tr ><td><p style="margin:0px;padding:0px;" class="first_letter"><a style="color:#4e4e4e;" href="xertekus.github.io/index2.html">Vissza</a></p>
         </table></td>
      </tr>
    </table>
    </div>
<hr>
<p><b>A jégkorong (köznyelvben: jéghoki, hoki) két csapat által, jégpályán, ütővel és koronggal játszott csapatjáték.</b></p>
<h2><br></h2>
<h2>Jégkorong</h2>
<p>A jégkorong a következő országokban a legnépszerűbb: Kanada, USA, Svédország, Finnország, Csehország, Szlovákia, Oroszország. A felsorolásból kitűnik, hogy általában azokban az országokban dívik, ahol jellemző a hideg idő, lehetőséget adva a természetes jégfelületek kialakulására. Bár a felsorolt országok mindegyikében működik professzionális liga, az Észak-Amerikai Profi Jégkorongliga, ismertebb nevén NHL jelenti a sportág csúcsát.</p>
<h3>A játék</h3>
<p>Évszázados múltú az északi országokban a jéglabda vagy bandy néven ismert csapatjáték, ennek szabályai már a 18. században kialakultak, ezt a játékot vették át az európai országok is. A kanadai hoki keletkezése az 1800-as évek közepére tehető, állítólag a William erőd parancsnoka elrendelte az unatkozó katonáknak az udvar takarítását. A sepregető katonák egy fadarabka terelgetésével találták ki az új játékot. Az 1850-es évektől már gumikoronggal játszották és a montreali McGill egyetem két diákja, W. F. Robertson és R. F. Smith kidolgozta a játék kezdeti szabályait. Az új játék Kanadából az Egyesült Államokba majd Angliába is eljutott, és kiszorította a bandyt.

A Nemzetközi Jégkorongszövetséget (IIHF) 1908-ban alapították Európában, Anglia, Belgium, Csehország, Franciaország és Svájc képviselői, jelenleg 64 tagországa van. Európa bajnokságot 1910 óta, világbajnokságot 1930 óta rendeznek jégkorongban, először 1920-ban kapott helyet az olimpián.</p>
<h3>Játékosok</h3>
<p>A jégkorongcsapatok általában 20 mezőnyjátékosból és 2 kapusból állnak, ebből 1 kapus és 5 mezőnyjátékos lehet egyszerre a jégen. Mivel a jégkorong egy nagyon gyors és intenzív játék, az 5 játékosból álló úgynevezett sorok általában 45 másodpercenként váltják egymást a jégen. A játék célja, hogy a korongot az ellenfél kapujába juttassák, lehetőleg többször, mint az ellenfél. A játékosok egy ütő segítségével irányítják a korongot a jégen. A test bármely részével lehet a korongot kezelni, irányítani tilos. Érvényes gólt csak az ütővel lehet szerezni, valamint akkor, ha a korong bármely testrészről a kapuba pattan. A szándékos rúgó vagy dobó mozdulat nem érvényes.</p>
<p>A mezőnyjátékosokat két csoportba sorolhatjuk. A támadók lehetnek balszélsők, centerek, illetve jobbszélsők. Egy sorban 3 támadó játékos szerepel. A védők lehetnek bal bekkek illetve jobb bekkek, és általában párban játszanak. A sorcserék alkalmával általában egy új védőpár lép a jégre. A mérkőzéseken egy csapat általában 4 támadósort (12 játékos), 3 védőpárt (6 játékos) és 2 kapust öltöztet be (kapusból természetesen egyszerre csak egy lehet a jégen). Az edzők a sorokat a mérkőzés alatt bármikor cserélhetik, nem szükséges, és nem is szokás mindig megvárni a következő játékmegszakítást.<p>
<h3>Felszerelések</h3>
<h4>Kapus</h4>
<ul><li>sisak ráccsal vagy kapus fejvédő</li>
<li>nyakvédő</li>
<li>torokvédő</li>
<li>mell- és vállvédő</li>
<li>botos kesztyű</li>
<li>lepkés kesztyű</li>
<li>kapus szuszpenzor</li>
<li>kapus nadrág</li>
<li>mamut (kapus lábszárvédő)</li>
<li>kapus korcsolya</li>
<li>kapus ütő</li></ul>
<h4>Mezőnyjátékos</h4>
<ul><li>sisak</li>
<li>arcvédő (plexi, félplexi, rács)</li>
<li>fogvédő</li>
<li>nyakvédő</li>
<li>vállvédő</li>
<li>könyökvédők</li>
<li>játékos kesztyű</li>
<li>nadrág</li>
<li>szuszpenzor</li>
<li>lábszárvédők</li>
<li>jégkorong korcsolya</li>
<li>ütő</li></ul>
<h3>Szabálytalanságok</h3>
<p>A jégkorong játékot a Nemzetközi Jégkorong Szövetség (IIHF) által négy évente kiadott szabálykönyv alapján játsszák. A szabálykönyvben meghatározott szabályokat megsértő játékosokat a játékvezető büntetésekkel sújtja.
</p>
<h4>Játékosok ellen elkövetett szabálytalanságok</h4>
<ul><li>palánkralökés (boarding, BOARD)</li>
<li>botvéggel ütés (butt ending, BUT-E)</li>
<li>meg nem engedett testtel való játék (charging, CHARG)</li>
<li>hátulról lökés (checking from behind, CHE-B)</li>
<li>nyírás (clipping, CLIP)</li>
<li>bottal lökés (cross-checking, CROSS)</li>
<li>könyökhasználat (elbowing, ELBOW)</li>
<li>túlzott durvaság (unnecessary roughness, UNN-R)</li>
<li>öklözés vagy durvaság (fisticuffs, FIST)</li>
<li>fejelés (head-butting, H-BUTT)</li>
<li>magas bottal való játék (highsticking, HI-ST)</li>
<li>ellenfél fogása (holding, HOLD)</li>
<li>botfogás (holding the stick, HO-ST)</li>
<li>bottal akasztás (hooking, HOOK)</li>
<li>akadályozás (interference, INTRF)</li>
<li>rúgás (kicking, KICK)</li>
<li>bottal ütés (slashing, SLASH)</li>
<li>szúrás (spearing, SPEAR)</li>
<li>gáncsolás (tripping, TRIPP)</li>
<li>fejre, nyakra irányuló támadás (checking to the head, CHE-H)</li></ul>
<h4>Egyéb szabálytalanságok</h4>
<ul><li>hivatalos személy (értsd. játékvezető) sértegetése (abuse of officials, ABUSE)</li>
<li>játék késleltetése (delay of game, DELAY)</li>
<li>szabálytalan felszerelés (illegal equipment, IL-EQ)</li>
<li>sportszerűtlen magatartás (unsportsmanlike conduct, UN-SP)</li>
<li>játék kezdésének megtagadása (refusing to start play, REFUS)</li>
<li>cserepad elhagyása (leaving players bench, L-PLB)</li>
<li>büntetőpad elhagyása (leaving penalty bench, L-PEB)</li>
<li>túl sok játékos a jégen (too many players on the ice, TOO-M)</li></ul>
<h3>Játékidő</h3>
<p>A jégkorong mérkőzés három, egyenként 20 perces harmadból áll. A 20 perc tiszta játékidőt jelent, vagyis a játék megszakítása alkalmával az órát megállítják. Játékmegszakítás után a korongot a bedobással (bulival) hozzák játékba. A két center szemben áll a bedobóhelyen, a játékvezető pedig bedobja közéjük a korongot, melyet ők igyekeznek ütőjükkel saját csapattársukhoz juttatni.
</p>
<p>Játékmegszakítás a következők miatt fordulhat elő:
</p>
<ul><li><i>Les</i>: A támadócsapatnak előbb kell a korongot a támadó harmadba juttatni, mint ahogy egy játékosa oda belépne. Ha úgy juttatják a korongot a támadó harmadba, hogy azt megelőzően már tartózkodik ott játékosuk, akkor beszélünk lesről. Angolul "offside".</li>
<li><i>Tilos felszabadítás</i> (túlütés): Ha a támadócsapat a saját térfeléről az ellenfél alapvonala mögé üti a korongot, akkor beszélünk tilos felszabadításról. Az NHL-ben nem fújják be automatikusan, csak akkor, ha a korongot megérinti a védekező csapat egy játékosa. Európában automatikusan fújják, amint a korong áthaladt az alapvonalon. A tilos felszabadítást elkövető csapat büntetése, hogy a buli az ő védő harmadukban lesz. Szintén nevezik túlütésnek is, bár ez kevésbé elterjedt. Angolul "icing".</li></ul>
<ul><li><i>Kiállítás</i>: Lehet kisbüntetés, nagybüntetés vagy fegyelmi. Ezek tételei 2, 5 illetve 10 perc vagy végleges kiállítás. A vétkes játékos a büntetésnek megfelelő időtartamra elhagyja a játékteret. Csapata ez idő alatt emberhátrányban játszik. A kisbüntetés lejár, ha az emberelőnyben játszó csapat a kapuba talál. A nagybüntetések nem járnak le, ezeket le kell ülnie a vétkesnek. A fegyelmi büntetésekkel sújtott játékosok helyett más mezőnyjátékos a jégre léphet. A büntetések angol megfelelői "minor penalty", "major penalty", "misconduct penalty".</li>
<li><i>Játékteret elhagyja a korong</i>: Ha a korong teljes terjedelmével elhagyja a játékteret szegélyező palánkot. Szándékosságért 2 perc büntetést kap a vétkes játékos.</li>
<li><i>Sérülés</i>: A játékvezető megállítja a játékot, ha egy játékos megsérül.</li>
<li><i>Korong irányítás</i>: A korong kézzel való irányítása büntetést nem von maga után.</li>
<li><i>Kapu elmozdulása</i>: A kapu elmozdításakor, ha szándékosnak ítélik a mozdulatot, az elkövető játékost kiállítják a játék késleltetéséért.</li></ul>

</div>
</div>
</div>
</body>
</html>
