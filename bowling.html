<!DOCTYPE html>
<html>
  <head>
   <title>Tóth Sándor</title>
    <meta charset="utf-8">
   
  </head>
<div id="tartalom">
<body bgcolor="Grey">
  <div id="main">
    <div id="menu">
   <div style='margin-left:120px;position:relative;text-align:center;padding-top:15px;'>
      </div>
  <div id="fb-root"></div>
  </div>  
    <table id="container" border="0" cellpadding="0" cellspacing="0"><tr>
    <td id="left_side">      
     <div style="width:206px;border:1px solid #d5d5d5;background-color:#fbfbfb;padding:6px;">
     <table width="206" border="0" cellspacing="0" cellpadding="0" align="center" class="mtext">
      <tr>
        <td align="left" class="nulmod">
        <table width='100%'>     <tr ><td><p style="margin:0px;padding:0px;" class="first_letter"><a style="color:#4e4e4e;" href="xertekus.github.io/index2.html">Vissza</a></p>
         </table></td>
      </tr>
    </table>
    </div>
<hr>
<p><b>A bowling a bábusportok egyike, a teke rokona. A játékos célja az elgurított golyóval a 10 fabábu ledöntése. Az Amerikai Egyesült Államokban igazi kultusza van, és nagy nézettségű, pénzdíjas profi sportág.

A bowling változatai:</b></p>

<b><p>Pontrendszeres bowling (sokan simán bowling-ként nevezik - pontok összessége számít).</p></b>

<b><p>Strike bowling (strike-ok száma számít) Utolsó ‘endgame’ bowling (utolsó kör számít).</p></b>
<h2><br></h2>
<h2>Leírása</h2>
<p>A pálya hossza 60 láb (18,29 m), egy sáv szélessége 42 hüvelyk (107 cm). Az 1-től 10-ig számozott bábuk (más néven: fa, fák) magassága 38,1 cm, tömegük 1530-1640 gramm. Juharfából készülnek, amit kb. két és fél milliméteres kemény műanyag burkol. Az elhelyezésük a klasszikus szabály szerint egyenlő oldalú háromszögben történik, amelyben a bábuk középpontjai 12 hüvelyk távol vannak egymástól. A modern fedettpályás elrendezésben a bábuk középpontjai 9–9–12 hüvelyk oldalhosszúságú háromszögek csúcspontjain vannak, így a tarolás nehezebbé vált.

A golyó átmérője 21,6 cm, a tömege legfeljebb 7,25 kg. A golyón jellegzetes lyukak vannak, általában 3 darab, profi versenyzők esetében személyre szabott távolságban. Az első három ujjat ebbe dugva lehet létrehozni az eredményes dobáshoz szükséges csavarást. A golyó tömör, de a belsejében a sportszergyártók által gondosan kikísérletezett, különleges formájú és tömegű mag van, ennek típusai a különféle dobástechnikákhoz igazodnak.

A pálya első kétharmada finoman fel van olajozva, a pálya üzemeltetője által választott eloszlásban, alakban. A dobás során a játékos a golyót csuklóból kissé megcsavarja, az olajozott felületen így a golyó a menetirányához képest keresztben is forog. A száraz részre érve a keresztforgás a már jobban tapadó golyó irányát is megváltoztatja, "kijön belőle a fals", a mozgási pálya határozottan ívelni kezd, és ezért nem teljesen szemből érkezik a bábuk közé. Az így eltalált bábuk egy megtervezett módon egymást döntik le, sikeres esetben egy sem marad állva. A második dobás technikája már a fennmaradt bábuk elhelyezkedése által megkívánt stratégia szerint változik.</p>
<h2>Szabályai</h2>
<p>A bowlingot csoportban és egyénileg is lehet játszani. Lényege, hogy tíz mezőt (frame) kell teljesíteni, az első kilenc mezőben két lehetőségünk van a gurításra. Ha a bábukat (pin) egy gurításból letaroljuk - ezt nevezzük strike-nak, akkor a következő két gurítás eredményét a gép automatikusan hozzáadja a tarolás eredményéhez. Abban az esetben, ha másodikra döntjük le a bábukat - ez a spare -, csak a következő gurítás eredménye adódik hozzá pluszban a pontszámokhoz. A game legutolsó, 10 frame-jében strike esetén azonnal legurítjuk a 2 jutalom dobást, spare esetén pedig szintén. A maximális 300-as eredményt 12 egymást követő strike adja.

Az eredmény nyilvántartása, számolása: Ha nem sikerül két dobásból sem levinni az összes (10) bábut, akkor a ledobott bábuk száma adja a mező értékét (un. "nyitott" frame). Spare-nek hívjuk (jele /), ha két dobásból visszük le a 10 bábut. E mezőhöz az ezt követő gurítás eredménye adódik hozzá. Strike-nak nevezzük jele (X), ha az első gurításra ledöntjük mind a 10 bábut. Ilyenkor elmarad a második gurítás. E mezőhöz a következő két gurítás eredménye is hozzáadódik. Ha egy játékos a 10. mezőt is hibátlanul teljesíti, akkor ezt követően kap még egy ún. "bónuszdobást", mely spare esetén egy, strike esetén pedig plusz két dobást jelent.

Lényegében minden frame-ben 30 pontot lehet elérni, így a 10 mező adja a maximum 300 pontot, amit tehát úgy lehet elérni, hogy a lehetséges 10 kezdő + 2 bónuszdobás mindegyike strike.

Splitről beszélünk akkor, ha az első gurítás után különlegesen nehéz vagy egyáltalán nem vehető állás marad fenn, de az 1-es fa már nem áll.

Érvénytelennek számítanak azok a gurítások, amikor belépünk a pályára, illetve azok, amikor a golyók a pályán kívüli csatornákba (gutter) érkeznek.

Magyarországon
Az első magyarországi bowlingversenyeket a nagyobb budapesti szállodákban az 1980-as évek végén rendezték, még tekepályákon. A MATESZ-en belül 1989-ben létrejött a Bowling Szekció, (vezetője Domonkos Dénes), majd 1996 júliusában a Magyar Bowling Szövetség (MABOSZ). Első elnöke és a szövetség szabályzatának vezetője Nagy Gábor (Agárdi Viking BC.) volt. A MATESZ és a MABOSZ 1996. decemberben Magyar Bábusportok Szövetsége néven egyesült, de ezen belül mindkét szövetség megtartotta önállóságát. A Szövetség nevét 2003. április 14-ével Magyar Bowling és Teke Szövetségre változtatták.

A bowling a rendszerváltással egy időben érkezett hazánkba, az első bowlingpálya 1989-ben épült. Habár hazánkban még gyermekcipőben jár ez a sportág, a hazai és nemzetközi versenyek, a barátságos mérkőzések, az ezek révén kötődő ismeretségek és barátságok sok szakmai segítséggel és tanulással párosulnak, így hamarosan a magyar bowlingsport is eljut a játék tökéletes megismeréséhez és elsajátításához. A Magyar Bowling Szövetség (MABOSZ) 1996 decemberében alakult. Ma Magyarországon 16 "profi" bowlingklub létezik, amelyekben kb. 200-300 igazolt versenyző játszik. Van olyan klub, amely több csapattal vesz részt a most folyó csapatbajnokságban, így jelenleg 20 csapat küzd a hazai bajnoki címért. Budapesten épült a legtöbb bowlingpálya, de számos vidéki város is dicsekedhet elsőrangú bowlingpályával: a pályák közül már jó néhány nemzetközi szintű, de vannak köztük kevésbé korszerűek is (ez utóbbiakat nevezzük zsinóros vagy madzagos pályáknak, ezzel szemben a "seprűs" a modernebb).</p>
</div>
</div>
</body>
</html>
